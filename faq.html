---
title: FAQ
layout: default
---
<article>
   <p><strong>Hakierspejs</strong> to&nbsp;łódzki <a href="https://pl.wikipedia.org/wiki/Hackerspace">hackerspace</a> – będziemy tu używać ogólnego
pojęcia <strong>hackerspace</strong>, bo&nbsp;te same odpowiedzi odnoszą się do&nbsp;zdecydowanej większości podobnych nam miejsc
i&nbsp;społeczności.</p>
   </details>
   <details>
      <summary>Czy hackerspace to&nbsp;miejsce dla&nbsp;mnie? Czy&nbsp;się tutaj odnajdę?</summary>
      <p>Na to&nbsp;pytanie najłatwiej odpowiesz sobie sam <strong>po prostu przychodząc</strong> na&nbsp;jedno z&nbsp;naszych otwartych spotkań (co 2
tygodnie we&nbsp;wtorki) lub&nbsp;dołączając do&nbsp;naszej społeczności online – <a href="https://czaty.hs-ldz.pl/">czatów</a> i&nbsp;<a
href="https://forum.hs-ldz.pl/">forum</a>. To&nbsp;nic nie kosztuje poza&nbsp;poświęconym przez&nbsp;Ciebie czasem. Co&nbsp;zdecydowanie warto zrobić!</p>
      <p>Szanse na&nbsp;to, że&nbsp;hackerspace okaże się miejscem, w&nbsp;którym będziesz z&nbsp;przyjemnością spędzać swój czas rosną, jeśli&nbsp;spełniasz <strong>dowolne</strong> spośród&nbsp;poniższych kryteriów:</p>
   <ul>
      <li>lubisz tworzyć, grzebać, majsterkować, przywracać stare, zużyte rzeczy do&nbsp;życia, dociekać, czemu rzeczy działają tak, a&nbsp;nie
inaczej, a&nbsp;nawet je ulepszać – w&nbsp;szerokich znaczeniach tych pojęć (nie ograniczamy się tu tylko&nbsp;do&nbsp;komputerów i&nbsp;oprogramowania, czy&nbsp;nawet do&nbsp;urządzeń w&nbsp;ogóle) – albo&nbsp;chciałbyś zacząć, ale&nbsp;nie wiesz, jak&nbsp;się za&nbsp;to&nbsp;zabrać,</li>
      <li>nie podoba ci się dominacja świata przez&nbsp;wielkie korporacje, w&nbsp;szczególności te związane z&nbsp;oprogramowaniem i&nbsp;usługami
online, jak&nbsp;Google, Microsoft czy&nbsp;Meta (Facebook) – ale&nbsp;nie tylko&nbsp;one – oraz&nbsp;ich monopolistyczne czy&nbsp;antykonsumenckie praktyki,</li>
      <li>jesteś zwolennikiem wolnego oprogramowania, otwartych platform i&nbsp;publicznie dostępnych standardów,</li>
      <li>szukasz ludzi o&nbsp;podobnych zainteresowaniach, z&nbsp;którymi mógłbyś wspólnie spędzać czas.</li>
   </ul>
      <p>Oczywiście nie jest to&nbsp;zamknięty katalog. <strong>Przyjdź i&nbsp;sam zobacz!</strong></p>
   </details>
   <details>
      <summary>Co można robić w&nbsp;hackerspejsie?</summary>
      <p>Bardzo wiele:</p>
   <ul>
      <li>pracować nad&nbsp;różnego rodzaju twórczymi projektami, samemu lub&nbsp;razem z&nbsp;innymi ludźmi – lub&nbsp;przyglądać się takiej pracy
i&nbsp;uczyć się od&nbsp;innych,</li>
      <li>organizować spotkania, talki, wykłady, warsztaty na&nbsp;różnego rodzaju tematy – bądź&nbsp;brać w&nbsp;nich udział,</li>
      <li>korzystać z&nbsp;dostępnych w&nbsp;hackerspejsie narzędzi – lub&nbsp;trzymać w&nbsp;nim&nbsp;swoje narzędzia, przy&nbsp;okazji udostępniając je
innym, jeśli&nbsp;na&nbsp;przykład nie masz na&nbsp;nie miejsca w&nbsp;domu,</li>
      <li>jeśli chcesz coś porobić, a&nbsp;nie masz pomysłu na&nbsp;nic innego – zająć się ulepszaniem infrastruktury hackerspejsu,</li>
      <li>po prostu rozmawiać na&nbsp;różne tematy z&nbsp;ludźmi, których kręcą podobne rzeczy, jak&nbsp;ciebie.</li>
   </ul>
      <p>I nie tylko&nbsp;to. Masz jakikolwiek pomysł na&nbsp;coś fajnego? Hackerspace to&nbsp;miejsce, w&nbsp;którym masz szansę znaleźć ludzi, którzy będą
chcieli do&nbsp;ciebie dołączyć.</p>
   </details>
   <details>
      <summary>Boję się przyjść, bo...</summary>
         <ul>
            <li>używam Windowsa,</li>
            <li>to w&nbsp;ogóle da się mieć komputer z&nbsp;czymś innym niż&nbsp;Windows?,</li>
            <li>nie umiem wyjść z&nbsp;Vima,</li>
            <li>nigdy nie majsterkowałem, mam dwie lewe ręce, każdy mój kontakt z&nbsp;młotkiem kończy się uderzeniem w&nbsp;palec, a&nbsp;nie
w&nbsp;gwóźdź,</li>
            <li>wydaje mi się, że&nbsp;z&nbsp;tych wszystkich rzeczy, które to&nbsp;robicie, za&nbsp;mało umiem i&nbsp;mi tego wstyd – boję się, że&nbsp;będę
się wyróżniać na&nbsp;minus&nbsp;na&nbsp;tle innych i&nbsp;że&nbsp;nie będę się z&nbsp;tym dobrze czuć,</li>
            <li>w ogóle nie rozumiem tych rzeczy, o&nbsp;których gadacie w&nbsp;spejsie albo&nbsp;na&nbsp;czacie, to&nbsp;dla&nbsp;mnie jakaś totalna czarna
magia,</li>
            <li>nie mam żadnego swojego projektu, którym mógłbym się pochwalić,</li>
            <li>jestem osobą o&nbsp;niestandardowej orientacji seksualnej lub&nbsp;romantycznej, transpłciową, z&nbsp;niepełnosprawnością,
neuroatypową (np. ze&nbsp;spektrum autyzmu czy&nbsp;ADHD), mocno odróżniającą się od&nbsp;większości wyglądem, innej narodowości, nieznającą dobrze
polskiego, o&nbsp;specyficznych poglądach itp.&nbsp;– i&nbsp;szukam miejsc, w&nbsp;których nikt nie będzie mnie z&nbsp;tego powodu oceniać czy&nbsp;wyśmiewać, bo&nbsp;niestety w&nbsp;życiu się z&nbsp;tym często spotykam.</li>
         </ul>
      <p><strong>Czy faktycznie mam się czego obawiać?</strong></p>
      <p>Nic z&nbsp;tych rzeczy. Jedna z&nbsp;naczelnych zasad społeczności i&nbsp;kultury hackerów, z&nbsp;którą tutaj się utożsamiamy, to:
<strong>All creatures are welcome</strong>, co&nbsp;można mniej więcej przetłumaczyć jako&nbsp;<strong>Wszelkie istoty są tutaj mile widziane</strong> –
nawiązuje to&nbsp;do&nbsp;jednej z&nbsp;wielu definicji kultury hackerów, według&nbsp;której jest to&nbsp;&quot;międzygalaktyczna społeczność wszelkich form
życia&quot;. Inna spośród&nbsp;tych naczelnych zasad to&nbsp;<strong>Be excellent to&nbsp;each other</strong>, czyli&nbsp;<strong>Bądźcie doskonali wobec&nbsp;siebie
nawzajem</strong>. Traktujemy i&nbsp;szanujemy innych najlepiej jak&nbsp;się da, a&nbsp;na&nbsp;pewno przynajmniej tak, jak&nbsp;byśmy chcieli być traktowani
i&nbsp;szanowani sami (ale uwaga, dla&nbsp;każdego człowieka te granice, potrzeby i&nbsp;oczekiwania są nieco inne... jeśli&nbsp;nie masz pewności,
zapytaj; jeśli&nbsp;ktoś się krzywi lub&nbsp;mówi ci, że&nbsp;z&nbsp;czymś, co&nbsp;mu zrobiłeś lub&nbsp;powiedziałeś, nie czuje się dobrze – to&nbsp;<strong>ma
rację</strong>, przeproś i&nbsp;nie rób tak więcej). </p>
      <p>W hackerspejsie wszystkich traktujemy tak samo i&nbsp;darzymy szacunkiem – nie ma tutaj znaczenia poziom wiedzy, zaawansowania, już nie
mówiąc o&nbsp;kwestiach takich jak&nbsp;pochodzenie, kolor skóry czy&nbsp;niepełnosprawność, na&nbsp;które przecież sami nie mamy wpływu. To, jakiego
oprogramowania czy&nbsp;sprzętu używasz, też nie ma znaczenia.</p>
      <p>Jeśli chodzi o&nbsp;poziom wiedzy i&nbsp;umiejętności – okej, zdarzają się wyjątkowe, wybitne jednostki (i istnieje nawet szansa, że&nbsp;w&nbsp;hackerspejsie takie osoby spotkasz) o&nbsp;niesamowicie szerokim zakresie zainteresowań i&nbsp;wiedzy, ale&nbsp;większość z&nbsp;nas
specjalizuje się w&nbsp;jakiejś konkretnej dziedzinie i&nbsp;wiele innych, o&nbsp;których być może ty we&nbsp;własnej osobie wiesz bardzo dużo,
będzie dla&nbsp;innych czarną magią. Udział w&nbsp;życiu hackerspace&#39;u to&nbsp;za&nbsp;to&nbsp;na&nbsp;pewno świetny sposób na&nbsp;to, by&nbsp;swoją wiedzę
i&nbsp;umiejętności rozwinąć i&nbsp;poszerzyć.</p>
      <p>Jeśli czegoś nie rozumiesz – pytaj, dociekaj. Czasem pomoże skorzystanie z&nbsp;jednej z&nbsp;wyszukiwarek internetowych (np. DuckDuckGo czy&nbsp;Google) lub&nbsp;zapytanie opartego na&nbsp;sztucznej inteligencji chatbota (np. ChatGPT), ale&nbsp;nie ma nic złego w&nbsp;zapytaniu nas na&nbsp;czacie, forum lub&nbsp;kogoś spośród&nbsp;nas, gdy&nbsp;np.&nbsp;przebywasz w&nbsp;spejsie.</p>
      <p><strong>Jeśli odczuwasz dyskryminację, wyśmiewanie czy&nbsp;inne niemiłe wobec&nbsp;ciebie zachowania ze&nbsp;strony innych z&nbsp;uwagi na&nbsp;to, że&nbsp;się
w&nbsp;jakiś sposób spośród&nbsp;innych wyróżniasz</strong> – jeśli&nbsp;czujesz się na&nbsp;siłach, zwróć na&nbsp;to&nbsp;uwagę osobie która to&nbsp;robi, ale&nbsp;przede&nbsp;wszystkim <strong>odezwij się do&nbsp;kogoś z&nbsp;zarządu</strong> naszego stowarzyszenia. Zrobimy wszystko, by&nbsp;ci pomóc i&nbsp;by&nbsp;uczynić
hackerspace przyjaznym miejscem także dla&nbsp;osób takich, jak&nbsp;ty.</p>
      <p>Oczywiście wyjątkiem jest sytuacja, w&nbsp;której sam uważasz, że&nbsp;takie zachowania wobec&nbsp;innych są okej. Nie są, nie będziemy tego
akceptować ani&nbsp;tolerować.</p>
   </details>
   <details>
      <summary>Czy Hakierspejs jest dostosowany do&nbsp;potrzeb osób z&nbsp;niepełnosprawnościami?</summary>
      <p>Na pewno daleko nam do&nbsp;ideału. Jesteśmy oddolnie organizującą się grupą ludzi i&nbsp;nie wszystko jest w&nbsp;naszym zasięgu. Jeśli&nbsp;widzisz coś, co&nbsp;da się względnie łatwo pod&nbsp;tym względem&nbsp;poprawić czy&nbsp;ulepszyć – <strong>koniecznie daj nam znać</strong>! Zależy nam na&nbsp;maksymalnej dostępności naszej infrastruktury.</p>
      <p>Jeśli chodzi o&nbsp;bariery architektoniczne dla&nbsp;osób z&nbsp;niepełnosprawnościami ruchowymi – wejście do&nbsp;Hakierspejsu nie wymaga
chodzenia po&nbsp;schodach. Nasze miejsce znajduje się w&nbsp;podwórku kamienicy. W&nbsp;furtce jest dosyć wysoki metalowy próg, ale&nbsp;jeśli&nbsp;jest on dla&nbsp;ciebie przeszkodą, otworzymy ci bramę. Podwórko ma nawierzchnię z&nbsp;trylinki, niestety niezbyt równą, w&nbsp;dosyć kiepskim stanie.
Większość przestrzeni Hakierspejsu znajduje się na&nbsp;tym samym poziomie, lecz&nbsp;przejście do&nbsp;hardroomu wymaga zejścia po&nbsp;kilku schodkach. Nasza
toaleta nie jest niestety w&nbsp;szczególny sposób dostosowana do&nbsp;potrzeb osób z&nbsp;niepełnosprawnościami.</p>
   </details>
   <details>
      <summary>Jesteście hackerami. Czy&nbsp;włamiecie się/pomożecie mi się włamać mojej byłej/mojemu pracownikowi/szefowi/nielubianemu
kumplowi/komukolwiek innemu na&nbsp;komputer/profil na&nbsp;Facebooku/konto na&nbsp;Gadu-Gadu?</summary>
      <p><strong>Nie.</strong> Media często <em>hackerami</em> nazywają cyberprzestępców. Nie o&nbsp;takim znaczeniu słowa <em>hacker</em>
mówimy w&nbsp;kontekście hackerspejsów. <em>Hackera</em> w&nbsp;tym kontekście w&nbsp;ogóle trudno jest zdefiniować, ale&nbsp;na&nbsp;pewno nie mieści
się w&nbsp;tym żadne działanie sprzeczne z&nbsp;zasadami etyki. My hackujemy po&nbsp;to, by&nbsp;uczynić świat lepszym. Gdzie <em>hacking</em> to&nbsp;nie
włamywanie się do&nbsp;systemów bez&nbsp;pozwolenia ich właścicieli, lecz&nbsp;generalnie dociekanie, jak&nbsp;i&nbsp;dlaczego działają rzeczy (i wykorzystywanie
ich w&nbsp;niekoniecznie szablonowy sposób – ale&nbsp;na&nbsp;pewno konstruktywny, a&nbsp;nie destruktywny).</p>
      <p>Cyberprzestępcy niekiedy używają tego samego mindsetu (np. przy&nbsp;wyszukiwaniu podatności w&nbsp;oprogramowaniu), jednak&nbsp;my się od&nbsp;nich
zdecydowanie odcinamy i&nbsp;nie mamy z&nbsp;nimi nic wspólnego.</p>
   </details>
   <details>
      <summary>Ale pewnie bawicie się w&nbsp;<em>etyczny hacking</em>, czyli&nbsp;badanie bezpieczeństwa systemów za&nbsp;zgodą ich właścicieli, czy&nbsp;też
mając na&nbsp;celu tylko&nbsp;i&nbsp;wyłącznie doprowadzenie do&nbsp;sytuacji, w&nbsp;których staną się one bezpieczniejsze?</summary>
      <p><strong>Niektórzy z&nbsp;nas tak.</strong> Mindset hackera takiego, jakiego mamy na&nbsp;myśli w&nbsp;nazwie <em>hackerspace</em> – czyli&nbsp;dociekliwość i&nbsp;chęć dogłębnego zrozumienia działania różnych rzeczy czy&nbsp;systemów – jest rzeczą przy&nbsp;badaniu bezpieczeństwa
nierzadko niezbędną. Ale&nbsp;środowisko specjalistów od&nbsp;cyberbezpieczeństwa swoją drogą lubi samych siebie nazywać <em>hackerami</em> (zwykle
<em>etycznymi</em> lub&nbsp;tymi <em>w białych kapeluszach</em> – <em>white hat</em>, żeby&nbsp;odróżnić się od&nbsp;cyberprzestępców, czyli&nbsp;<em>black
hatów</em>) i&nbsp;<strong>nie oznacza to&nbsp;automatycznie</strong> związku ze&nbsp;społecznością hackerów skupiającą się między&nbsp;innymi
w&nbsp;hackerspejsach.</p>
      <p><strong>Dla nas hacking to&nbsp;niekoniecznie cyberbezpieczeństwo.</strong> Pewnie nawet nie w&nbsp;większości. Ale&nbsp;jak&nbsp;najbardziej wielu
z&nbsp;nas się nim&nbsp;interesuje, zajmuje, lub&nbsp;nawet w&nbsp;tej branży pracuje.</p>
   </details>
   <details>
      <summary>Zepsuł mi się rower/robot kuchenny/odkurzacz/komputer/samochód. Czy&nbsp;jak&nbsp;przyjdę z&nbsp;nim&nbsp;do&nbsp;spejsu, to&nbsp;mi go
naprawicie?</summary>
      <p>Nie, ale&nbsp;być może będziemy w&nbsp;stanie <strong>pomóc</strong> ci go naprawić – to&nbsp;zależy od&nbsp;tego, czy&nbsp;w&nbsp;momencie, gdy&nbsp;przyjdziesz, będzie obecny ktoś znający się na&nbsp;danej rzeczy i&nbsp;od&nbsp;tego, czy&nbsp;mamy na&nbsp;stanie potrzebne do&nbsp;tego narzędzia (choć jeśli&nbsp;nie
mamy, zawsze możemy rozważyć ich dokupienie). Najlepiej zapytaj na&nbsp;czacie.</p>
      <p>Jeśli szukasz kogoś, kto naprawi ci daną rzecz, a&nbsp;ty będziesz mieć spokój i&nbsp;dostaniesz gotowe, naprawione urządzenie –
poszukaj odpowiedniego warsztatu usługowego. Hackerspace tak nie działa.</p>
   </details>
   <details>
      <summary>Mam stary, zepsuty albo&nbsp;nadal sprawny, ale&nbsp;już mi niepotrzebny sprzęt, z&nbsp;którym nie mam co&nbsp;zrobić. Czy&nbsp;mogę go zostawić
w&nbsp;hackerspejsie? Może coś z&nbsp;niego jeszcze wyciągniecie i&nbsp;wam się przyda?</summary>
      <p>Daj znać na&nbsp;czacie lub&nbsp;forum. Z&nbsp;hackerspace&#39;u łatwo zrobić graciarnię, tego chcielibyśmy uniknąć. Często będziemy musieli
odmówić. Ale&nbsp;jeśli&nbsp;okaże się, że&nbsp;to, co&nbsp;masz i&nbsp;nie jest ci już potrzebne, nam się przyda, to&nbsp;chętnie tę rzecz przygarniemy.</p>
      <p>Możesz zajrzeć na&nbsp;<a href="https://chciejlista.hs-ldz.pl/"><strong>chciejlistę</strong></a> – jeśli&nbsp;masz do&nbsp;oddania coś spośród&nbsp;wymienionych tam rzeczy, koniecznie <strong>daj nam znać</strong>.</p>
      <p>Jeśli odmówimy – proszę, nie wyrzucaj tego urządzenia do&nbsp;rowu czy&nbsp;lasu – sprzęt elektroniczny można za&nbsp;darmo oddać do&nbsp;utylizacji
w&nbsp;Punkcie Selektywnej Zbiórki Odpadów Komunalnych (PSZOK) w&nbsp;twojej gminie (<a
href="https://uml.lodz.pl/dla-mieszkancow/ochrona-srodowiska/czyste-miasto/gospodarka-odpadami/punkty-selektywnego-zbierania-odpadow-komunalnych-pszok/">link do&nbsp;listy PSZOK-ów w&nbsp;Łodzi</a>). Także gdy&nbsp;kupujesz nowy sprzęt, sprzedawca powinien przyjąć od&nbsp;ciebie stary egzemplarz do&nbsp;utylizacji.</p>
   </details>
   <details>
      <summary>Ile to&nbsp;kosztuje?</summary>
      <p>Ideą hackerspace&#39;u jest <strong>dzielenie się</strong> wiedzą i&nbsp;rzeczami bez&nbsp;żadnych opłat. Ale&nbsp;utrzymanie infrastruktury –
czynsz za&nbsp;lokal, opłaty za&nbsp;prąd, ogrzewanie, łącza internetowe, hosting itd.&nbsp;kosztują. Czasem przydaje się też dokupić jakieś narzędzie,
wymienić sprzęt na&nbsp;nowy (lepszy), a&nbsp;niektóre części, narzędzia, akcesoria i&nbsp;materiały się zużywają.</p>
      <p>Uczestniczyć w&nbsp;hackerspejsie możesz na&nbsp;dwa sposoby:</p>
   <ul>
      <li>przychodzić na&nbsp;<strong>otwarte spotkania</strong> (lub gdy&nbsp;na&nbsp;miejscu jest ktoś spośród&nbsp;członków i&nbsp;zgodzi się ciebie ugościć)
i&nbsp;brać udział w&nbsp;życiu naszej społeczności <strong>online</strong> – czaty i&nbsp;forum – co&nbsp;jest kompletnie
<strong>bezpłatne</strong>,</li>
      <li>zostać <strong>członkiem</strong> stowarzyszenia, co&nbsp;daje ci możliwość <strong>wstępu</strong> do&nbsp;spejsu w&nbsp;<strong>dowolnym
momencie</strong>, korzystania z&nbsp;naszej <strong>infrastruktury serwerowej</strong> oraz&nbsp;prawo <strong>głosu</strong> w&nbsp;ważnych decyzjach
jego dotyczących (mówimy raczej o&nbsp;kwestiach formalnych dotyczących stowarzyszenia, jak&nbsp;np.&nbsp;wybór zarządu – wszelkiego rodzaju drobne
decyzje staramy się podejmować wspólnie na&nbsp;zasadzie konsensusu i&nbsp;raczej nikogo tutaj nie wykluczamy) – wiąże się to&nbsp;z&nbsp;<strong>miesięczną opłatą</strong>.</li>
   </ul>
      <p>Miesięczna opłata za&nbsp;członkowstwo w&nbsp;naszym hackerspejsie (<strong>składka członkowska</strong>) wynosi <strong>100 zł</strong> lub&nbsp;50 zł&nbsp;w&nbsp;przypadku osób uczących się lub&nbsp;będących w&nbsp;trudnej sytuacji finansowej. Oczywiście jeśli&nbsp;masz taką możliwość, zachęcamy do&nbsp;wpłacania większych kwot.</p>
      <p>Każdy może też nas wesprzeć <strong>darowizną</strong> pieniężną (jest to&nbsp;rzecz odrębna od&nbsp;składek) – w&nbsp;tytule przelewu
wpisz, proszę, <em>darowizna na&nbsp;cele statutowe</em>. Taką darowiznę możesz odliczyć od&nbsp;podstawy opodatkowania przy&nbsp;rocznym rozliczeniu PIT.</p>
      <p>Składki i&nbsp;darowizny przeznaczamy na&nbsp;utrzymanie i&nbsp;rozwój naszej infrastruktury.</p>
      <p>Osób niepłacących absolutnie nie traktujemy jako&nbsp;ludzi w&nbsp;jakikolwiek sposób gorszych od&nbsp;innych (oczywiście przerwa w&nbsp;płaceniu
składek wiązać się będzie z&nbsp;utratą statusu członka i&nbsp;związanych z&nbsp;nim&nbsp;korzyści). Ale&nbsp;gorąco zachęcamy do&nbsp;wspierania nas
finansowo i&nbsp;za&nbsp;wszelkie wpłaty <strong>ogromnie dziękujemy</strong>. Każda wpłacona składka czy&nbsp;darowizna pozwala uczynić hackerspace
lepszym miejscem.</p>
   </details>
   <details>
      <summary>Czy mogę Was wesprzeć <em>jednym procentem</em> (obecnie 1,5%) przy&nbsp;rozliczeniu PIT?</summary>
      <p>Jeszcze nie, ale&nbsp;pracujemy nad&nbsp;tym.</p>
   </details>
   <details>
      <summary>Dlaczego to&nbsp;robicie? <i>(dowolną rzecz robioną w&nbsp;hackerspejsie)</i> Czy&nbsp;to&nbsp;konstruktywne? Czy&nbsp;będzie z&nbsp;tego jakiś
użytek?</summary>
      <p>Z tego, co&nbsp;robimy, tworzymy, rozwijamy, rozbudowujemy w&nbsp;hackerspejsie nie musi być żadnego użytku. Nierzadko czynimy to&nbsp;dla&nbsp;czystej
przyjemności. Wartością dodaną jest rozwój naszej wiedzy i&nbsp;umiejętności.</p>
   </details>
   <details>
      <summary>Czy jesteście wiarygodni?</summary>
      <p>Jesteśmy <a href="https://krs.hs-ldz.pl">stowarzyszeniem zarejestrowanym w&nbsp;KRS</a>. Jeśli&nbsp;chodzi o&nbsp;to, na&nbsp;co&nbsp;idą składki
i&nbsp;darowizny – staramy się być w&nbsp;tej kwestii <a href="https://finanse.hs-ldz.pl/">maksymalnie transparentni</a>.</p>
</article> 
